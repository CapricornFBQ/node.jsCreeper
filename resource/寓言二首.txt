《寓言二首》作者:王维

寓言二首 寓言二首

【原文】
题注：次首《律髓》入侠少类，题曰《杂诗》，作卢象诗

　　其一

　　朱绂谁家子，无乃金张孙。

　　骊驹从白马，出入铜龙门。

　　问尔何功德，多承明主恩。

　　斗鸡平乐馆，射雉上林园。

　　曲陌车骑盛，高堂珠翠繁。

　　奈何轩冕贵，不与布衣言。

　　其二

　　君家御沟上，垂柳夹朱门。

　　列鼎会中贵，鸣珂朝至尊。

　　生死在八议，穷达由一言。

　　须识苦寒士，莫矜狐白温。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


