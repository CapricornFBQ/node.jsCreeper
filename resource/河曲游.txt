《河曲游》作者:卢思道

河曲游 河曲游

【原文】
　　邺下盛风流，河曲有名游。

　　应徐托后乘，车马践芳洲。

　　丰茸鸡树密，遥裔鹤烟稠。

　　日上疑高盖，云起类重楼。

　　金羁自沃若，兰棹成夷犹。

　　悬匏动清吹，采菱转艳讴。

　　还珂响金埒，归袂拂铜沟。

　　唯畏三春晚，勿言千载忧。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


